tr

Ι Octodecim sere menses sunt, quum NIEBUHRIUS (quae
est singularis eius erga me benevolentia) ex locupleti suo in
multos Ciceronis libros apparatu critico quidquid· ad Cluen-
tianam orationem ex Lagomarsinii voluminibus incredibili dili·

gentia Romae collegerat, mihi pertractandum etin usus meos

convertendum concessit, monens simul, insignem esse et prae

aliis dignam, quae accurate excutiatur, unius codicis per
totum libellum lectionis varietatem. Haud dubitanter ‚tam
liberalem conditionem occepi meque continuo ad peragendum
munus accinxi. Tenebam igitur septemdecim codicum Floren-
tinorum accuratam et integram varietatem, selectam vero que-
tuordecim veterum editionum. Qua diligenter perlecta et ex·
pensa statim intellexi, ut monuerat NIE B UHRJ US, unum codi-
cem adeo ante omnis praecellere, ut non solum dubiae fidei ,
locis praestantissimas aliorum MSS. scripturas constanterex·
biberet, sed multis locis, qui vulgo sine suspicione legebantur,
egregias et insperatas emendationes solus afferret. lum tum
persuasum mihi habebam, duas esse perpetuavarietate inter
se dissidentes orationis nostrae recensiones, et eam quidem,
quae ab imperita mann confecta longe plerisque scriptis ex-
emplis propagata esset, etiam in impressos libros principio
transiisse, nec nisi paucis locispostea correctam ad hodiernum

. usque diem vulgari. Cui sententiae maior fides accessit, quum
Ι palimpsestum Taurinensem, venerandae vetustatis volumen,
cuius orationum* Ciceronianamm fragmenta egregia cura cl.
Peyronius contulit, saepissime cum praestanti codice Floren-
tino consentire viderem, etiam ubi 'nulla' cx ceteris MSS.

discrepantia in notitiam venerat, quumque simul animadvei.

 

